起解布絹絲綿錢鈔等項俱要揀驗看中收受若解納布揀退一百疋絹揀退五十疋絲綿等項或插和沙土水濕鈔或軟爛錢插和碎破及用鐵錫等項僞錢其勘解官吏解戶問罪加倍追陪府州縣經該僉書官吏仍行巡按御史提問若管解人員但有侵欺抵換剪截在官物價事發問至滿貫與事未發有違限二年之上及在京兜攬犯該徒曾經一家二次與在外包攬解京坑陷納戶者竝發附近衞所原係官軍舍餘發邊衞充軍違限一年之上與包攬光棍囚徒犯徒罪一次者依律問發本衙門前枷號三箇月滿日發落違限不及一年包攬等項杖罪以下者俱照常發落例
